---
title: Beiratkozás 2020/2021 (felhívás)
type: enrollment-info
excerpt: Felhívás a 2020/2021-es nevelési évre történő beiratkozásra
date: 2020-04-02
---

A nemzeti köznevelésről szóló 2011. CXC. törvény 8. § (2) bekezdése alapján **minden gyermek abban az évben, amelynek augusztus 31. napjáig betölti a 3. életévét, a nevelési év kezdő napjától (2020. szeptember 1-jétől) legalább napi négyórás óvodai nevelésre kötelezett**. A rendelkezés célja, hogy gyermekeink érdekében a megfelelő életkorban kezdődhessen el közösségbe integrálásuk és felkészítésük a majdani iskolakezdésre.

**A koronavírus terjedése okán** kihirdetett veszélyhelyzet miatt a köznevelésért felelős miniszter határozata alapján a 2020/2021. óvodai nevelési évre történő beiratkozás az előző évektől eltérően más időpontban és más módon elsősorban - a személyes kontaktus elkerülése végett - elektronikusan (e-mailben), vagy telefonon történik. Ehhez az érintett szülők megértése és együttműködése szükséges.

## A beiratkozás időpontja: 2020. április 2-17.

A II. kerületi önkormányzati óvodák elérhetősége (e-mail cím, vezető mobil száma), a körzete, az integráltan nevelhető sajátos nevelési igényű gyermekek nevelésére az alapító okiratuk szerint jogosult óvodák címe és a SZÁNDÉKNYILATKOZAT az alábbi linkeken érhetőek el.

[A II. kerületi önkormányzati óvodák körzete](https://drive.google.com/file/d/1a7BbrGSTX3q-eh3sUCwT-0kA89w1jQAL/view?usp=sharing)

[A II. kerületi önkormányzati óvodák elérhetősége](https://drive.google.com/file/d/1tAq5kEM55PPTsc9Wvk353pVTf8OyWLzj/view?usp=sharing)

[Az integráltan nevelhető sajátos nevelési igényű gyermekek nevelésére az alapító okiratuk szerint jogosult óvodák címe](https://docs.google.com/document/d/1RRhe76RO-3YA5eK3wbc6M8FpTdgOiRLDAJgHAjeohzs/edit?usp=sharing)

[Szándéknyilatkozat](https://docs.google.com/document/d/1iJF_tssUDL3vfFoFcvQ_w0OGWqUgTeBBRu2iUwtoGso/edit?usp=sharing)

A Polgármesteri Hivatal Humánszolgáltatási Igazgatóság Intézményirányítási Osztályon az óvodai felvételekkel foglalkozó munkatársa: Rácz Edit 06 30 545 2132, e-mail cím: [racz.edit@masodikkerulet.hu](mailto:racz.edit@masodikkerulet.hu).


**A beiratkozás SZÁNDÉKNYILATKOZAT kitöltésével történik az alábbiak szerint:**

- amennyiben a szülő a lakhely szerint körzetes óvodába kívánja beíratni gyermeket, eljuttatja a szándéknyilatkozatot a körzetes óvodába,
- ha a szülő választott – nem körzetes – óvodába kívánja beíratni a gyermeket, akkor a szándéknyilatkozatot eljuttatja a választott intézménybe, ezzel egyidejűleg e-mail útján, másolatban értesíti a körzetes óvodát is,
- a kerületi intézmények közül a Völgy Utcai Ökumenikus Óvoda nem rendelkezik körzettel, az ide történő beiratkozás a körzeten kívüli beiratkozás szerint történik.

_Felhívjuk azon szülők figyelmét, akinek gyermeke szakértői véleménnyel rendelkezik a szándéknyilatkozatot abba az intézménybe juttassa el, amely a szakértői vélemény szerinti jogosult óvoda._

Ha a szülő a gyermeket nem kerületi óvodába, vagy nem önkormányzati fenntartású intézménybe kívánja beíratni, arról e-mail útján a beiratkozás időpontjában szíveskedjék értesíteni a lakhelye szerinti körzetes óvodát.

**A körzettel nem rendelkező óvoda vezetője 2020. április 20-ig, a körzetes óvodák vezetői – a többi körzetes óvoda vezetőjével és a fenntartóval történt egyeztetett módon - 2020. április 21-ig döntenek a gyermekek felvételéről és erről - az általuk megadott e-mail címre - értesítik a szülőket.**

**A körzetes óvoda 2020. április 21-ig hivatalból felveszi – a többi körzetes óvoda vezetőjével és a fenntartóval egyeztetett módon – azon érintett gyermeket, aki vonatkozásában nem érkezett jelzés arról, hogy más óvoda felvette.**

**A körzeten kívüli gyermekek felvételéről a vezetők 2020. április 30-ig hoznak döntést.**

**Az intézményvezetők a felvételről írásban, az elutasításról határozatban értesítik a szülőket.**

### Mi a teendő, ha a szülő szeretné engedélyeztetni gyermeke óvodakezdésének elhalasztását?

A hatályos jogszabályi rendelkezések alapján a szülők – legkésőbb a tárgyév május 25-éig benyújtott – kérelemben kérelmezhetik a területileg illetékes járási hivatalnál gyermekük óvodakezdésének halasztását. A járási hivatal a szülői kérelem alapján, a gyermek jogos érdekeit szem előtt tartva felmentheti a gyermeket az óvodai foglalkozáson történő részvétel alól annak az évnek az augusztus 31. napjáig, amelyben a gyermek a negyedik életévét betölti, ha ezt a gyermek családi körülményei, sajátos helyzete indokolja. A kérelem benyújtásával kapcsolatban forduljanak a lakóhelyük alapján területileg illetékes járási hivatalhoz.

### Mi a teendő, ha a szülő éppen külföldön él vagy költözik, ezért gyermeke nem kezdi meg Magyarországon az az óvodai nevelést?

A hatályos jogszabályok értelmében 2020. január 1-jétől abban az esetben, ha az óvodaköteles gyermek családjával éppen külföldön él, ezt a tényt az az Oktatási Hivatal részére be kell jelenteni A bejelentéshez használható űrlap az Oktatási Hivatal honlapján ([www.oktatas.hu](https://www.oktatas.hu)) a Köznevelés menüpontban Külföldi távozás bejelentése pontjából vagy [www.oktatas.hu/kozneveles/kulfoldre_tavozas_bejelentese](https://www.oktatas.hu/kozneveles/kulfoldre_tavozas_bejelentese) oldalról közvetlenül letölthető. Elektronikus kitöltést követően aláírva az Oktatási Hivatal Köznevelési Nyilvántartási Főosztály 1363 Budapest, Pf.19.

**A szülő a fenti két esetben a beiratkozás időpontjában (ÁPRILIS 2-17.) a halasztási kérelmi szándékáról, illetve ha külföldön él, vagy külföldre költözik szíveskedjék a körzeti óvodát tájékoztatni.**
